Menys és Més, la secció de bones pràctiques de l'EMPodCat.
Doncs ara toca el Menys és Més, que jo us explicaré una nova recomanació de la SEMES.
Si us recordeu, fa un parell o tres d'episodis que vam fer una recomanació de la SEMES, del No Hacer, de la SEMES, la Sociedad Española de Medicina de Urgéncias.
Doncs jo us en porto un altre molt semblant, que ens diu que no hem de col·locar una sonda nasogàstrica de forma rutinària a totes les hemorrages digestives.
Per què és rellevant això? Això és rellevant perquè d'hemorràgia digestiva en veiem.
Tinc aquí uns números que diuen que a Espanya són 36.000 episodis/any. 80 cada 100.000 habitants. 
Crec que tots els serveis d'urgencies del país, alguna que altra en tenen cada mes, d'hemorràgia digestiva alta.
Per què és rellevant no posar la sonda nasogàstrica?
El motiu principal és perquè poques vegades ens canvia el maneig del pacient.
Tant si li posem la sonda com si no li posem, farem el mateix, per tant, quina diferència en posar-li o no posar-li?
Si li posem per veure si hi ha vòmit en marro de cafè i no hi és, tampoc ens ho creurem.
Tampoc serveix per decidir si li farem una endoscòpia o no. Si creiem que té una hemorràgia digestiva necessitarà una endoscòpia.
S'ha vist que no té cap impacte en els resultats finals.
Per tant, si posar la sonda o no posar-la és igual, doncs no la posis, t'estalviaràs diners i t'estalviaràs maldecaps.
Uns quants maldecaps perquè fotre una sonda no és una cosa innòcua.
Pots fer mal: es pot aspirar... si fos el cas que tingués unes varius esofàgiques, potser la podries liar molt.
Per tant, si no ens aporta res, només ens porta complicacions, doncs risc benefici, no ho hem de fer.
No hem de fer de forma sistemàtica i rutinària posar una sonda nasogàstrica a tothom que hi vingui amb una hemorràgia digestiva alta.
Ara hem de convèncer els cirurgians, almenys en el meu cas costa molt, dir-los i per què l'hi hem de posar, si total el farem el mateix, tant si li posem com si no li posem.
Sembla que si no veiem la sang no estem convençuts, no acabo de veure el motiu, però bé, aquí cadascú té les seves experiències en això.
I aquesta és la meva recomanació del Menys és Més, bastant ràpida aquest cop.
