Menys és Més, la secció de bones pràctiques de l'empodcat.
La recomanació d'aquest Menys és Més ens ve de múltiples fonts.
La primera on l'he trobada és en les cinc recomanacions sobre proves i tractaments en hepatologia del Choosing Wisely Canada, actualitzada el 2024, el desembre del 2024.
Però també ens la trobem en el Choosing Wisely italià, en les cinc recomanacions del laboratori i patologia clínica del 2023.
I també el 2017 es va publicar un article en la sèrie aquesta dels Things We Do For No Reason, que ja n'hem parlat alguna altra vegada en aquesta secció del Menys és Més.
Bé, aquesta recomanació ens diu que no hem de mirar els nivells d'amoni en sang en el procés diagnòstic de l'encefalopatia hepàtica.
Com sabem, l'encefalopatia hepàtica és aquest quadre clínic d'alteració neurològica en pacients amb insuficiència hepàtica.
Històricament s'han fet servir els nivells d'amoni en sang per diagnosticar l'encefalopatia hepàtica en pacients amb insuficiència hepàtica.
Però s'ha vist en múltiples estudis que no hi ha cap correlació entre el nivell d'amoni en sang i la gravetat o l'estratificació del risc d'aquesta malaltia.
També en aquesta recomanació sobre hepatologia, n'he trobat una altra que m'ha semblat interessant, que es refereix a la transfusió de plasma fresc, plaquetes o la infusió de vitamina K
per corregir valors analítics anormals de coagulació en pacients amb cirrosi. Si en voleu saber més d'aquesta recomanació, la podeu escoltar abastament en l'episodi 47.
Tornant a la recomanació aquesta inicial de no demanar nivells d'amoni en sang, l'explicació del perquè no fer-ho és bastant senzilla. Simplement no hi ha relació.
Ens podem trobar amb pacients en què amb nivells d'amoni molt alts no tenen aquesta encefalopatia hepàtica, i alhora pacients amb nivells d'amoni absolutament normals que sí que estan amb graus molt elevats d'aquesta encefalopatia hepàtica.
Per tant, ja ho sabeu, no demaneu nivells d'amoni en sang per del diagnòstic de l'encefalopatia hepàtica, ni tan sols per preveure la seva evolució o resolució.
