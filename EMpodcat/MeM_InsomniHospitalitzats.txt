Menys és Més, la secció de bones pràctiques de l'EMPodCat
En el Menys és Més d'aquest episodi parlarem de les ajudes farmacològiques per l'insomni agut en pacients hospitalitzats.
És una recomanació publicada en el Journal of Hospital Medicine el gener del 2024 i forma part de la sèrie Things we do for no reason.
Ens expliquen que el 50% dels pacients, dels pacients hospitalitzats refereixen trastorns del son
i que sovint recorrem a fàrmacs hipnòtics per tractar aquest problema, tot i que no tenim cap fàrmac aprovat per aquesta indicació.
I per què ho fem això? Doncs perquè és una solució ràpida i sabem que són efectius en l'insomni crònic.
I quin perill té això? Doncs aquests fàrmacs hipnòtics tenen més riscos de provocar deliri i deteriorament cognitiu en el pacient, 
augment del risc de caigudes i de fractures, incrementa la mortalitat, les complicacions mèdiques, la dependència, l'ús crònic no justificat i costos sanitaris elevats.
I quines alternatives tenim? Identificar-ne les causes, per exemple, el soroll, les interrupcions nocturnes, per exemple, per al monitoratge de de constants vitals, de medicació o d'alarmes que no són absolutament necessàries.
També són causes el dolor mal controlat, els efectes adversos de la medicació, o síndrome d'abstinència per retirada de substàncies com per l'alcohol, els opioides o les benzos i l'estrés propi de l'hospitalització.
I quines alternatives tenim? Doncs les estratègies no farmacològiques.
Com és l'ús d'antifaços i de taps per les orelles, els protocols d'higiene de son del servei d'urgències, per exemple, per reduir les interrupcions nocturnes no necessàries i mesures ambientals, de llum, temperatura i de soroll.
I si cal un fàrmac ens recomana els agonistes dels receptors de la melatonina.
Conclusions: en lloc de prescriure de forma sistemàtica un hipnòtic per l'insomni agut del pacient hospitalitzat, primer identificar les causes subjacents i tractar-les, prioritzar les estratègies no farmacològiques i si cal un fàrmac, considerar primer la melatonina.
