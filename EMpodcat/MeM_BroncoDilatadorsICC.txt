# Exported by Aegisub 3.2.2
Menys és Més, la secció de bones pràctiques de l'EMpodcat.
Del Menys és Més avui volia parlar d'una altra recomanació que fa l'Essencial,
que ens explica la no-indicació de forma sistemàtica del tractament broncodilatador
en casos d'insuficiència cardíaca congestiva,
que els pacients es presenten amb dispnea, amb tos i amb sibilàncies.
I una tendència que tenim, com que tenen sibilàncies, els posem tractament broncodilatador,
sigui beta 2 adrenèrgics o el ipratropi.
Doncs el mecanisme que provoca aquesta broncoconstricció és diferent,
sigui per una causa respiratòria que sigui per una insuficiència cardíaca,
que és el que en diem una asma cardíaca.
El mecanisme fisiopatològic és diferent.
El de l'epoc i el de l'asma és una inflamació i una contracció de la musculatura,
de la via respiratòria, i per tant els broncodilatadors funcionen.
En canvi, en l'asma cardíaca, això es provoca per un augment de la hipertensió venosa pulmonar,
que fa una congestió pulmonar, i hi ha una constricció reflexa de la via respiratòria,
i fa sibilàncies també.
I això, per més broncodilatadors que li posis, no milloren.
Inclús hi ha alguns estudis que diuen que el que provoca és algun tipus de cardiomiopatia,
augmenta el risc d'hospitalització per arrítmies cardíaques i no sembla beneficiós.
Sí que hauríem d'intentar diferenciar si la simptomatologia que té de dispnea i tos i sibilàncies
és més per asma cardíaca o és per la seva malaltia de base, d'epoc i asma.
Perquè sí que ho veiem, això.
Veiem que entre un 15 o un 20% de tots els pacients que venen a urgències
per una insuficiència cardíaca congestiva i que presenten sibilàncies,
els hi posem broncodilatadors, i moltes vegades de forma simultàniament,
salbutamol i ipratropi. Per tant, intentar diferenciar una miqueta
si és la seva malaltia de base o és per la malaltia aguda de la insuficiència cardíaca congestiva.
Per tant, la recomanació final de l'Essencial, que és del desembre del 21,
és no fer servir de forma sistemàtica tractament broncodilatador
en els casos d'insuficiència cardíaca congestiva que venen a urgències
i que presenten sibilàncies, dispnea i tos.
