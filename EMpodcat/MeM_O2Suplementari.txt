Menys és Més, la secció de bones pràctiques de l'EMPodCat.
En aquest Menys és Més ens fem ressò d'una recomanació del Things We Do For No Reason,
recordeu aquestes campanyes del Choosing Wisely,
que fa referència a no suplementar amb oxigen aquells pacients que no ho necessitin.
Està publicat al Journal of Hospital Medicine l'abril del 2020.
Ens recomana a pacients amb malaltia aguda
de no administrar oxigen suplementari si la saturació és per sobre del 92%.
I si fem servir aquest oxigen, ens hauríem d'assegurar que la saturació no puja del 94% - 96%.
En aquells pacients amb una sospita de síndrome coronari agut, només començarem l'oxigen suplementari si la saturació està per sota del 90%.
I en aquells pacients que estiguin en risc de fer retenció de diòxid de carboni, la nostra saturació objectiu quedarà entre 88% i 92%.
Evidentment, en aquells pacients en què l'oxigen sigui el tractament específic per la seva malaltia, com per exemple:
 la intoxicació per monòxid de carboni, les patologies per descompressió, la cefalea en agrupaments o el pneumotòrax,
en aquests, evidentment, que els hi hem d'administrar oxigen.
Aquesta recomanació es basa en diferents publicacions.
Ja algunes de molt antigues, les que parlen de l'ús d'oxigen en la síndrome coronària aguda,
i algunes de més recents que han demostrat que mantenim oxigenacions conservadores,
al voltant del 95%,
s'obtenen millors resultats que mantenint saturacions més elevades a partir del 97%.
Hi ha fins i tot el cas d'un estudi fet a França que es va haver d'interrompre prematurament per motius de seguretat.
El grup liberal, el grup en què les saturacions eren més altes,
va tenir pitjors resultats que el grup en què es mantenien unes saturacions conservadores al voltant d'aquest 95%.
Hi ha molts més estudis, amb moltes patologies.
Hem parlat de la síndrome coronària aguda,
però també amb l'ictus, amb el traumatisme cranioencefàlic i l'anòxia post-aturada cardíaca,
en què també s'ha vist que l'ús liberal d'oxigen, és a dir, buscant saturacions molt altes,
es relaciona amb més mortalitat i esdeveniments adversos.
Per tant, ja ho sabeu.
Fem servir només l'oxigen suplementari si les saturacions estan per sota del 92% i quan l'apliquem intentem no passar d'aquest 94% - 96%.
