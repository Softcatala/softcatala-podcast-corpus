# Exported by Aegisub 3.2.2
Menys és Més, la secció de bones pràctiques de l'EMPodCat.
Per al Menys és Més d'avui, ens volem fer ressò d'una recomanació de l'Essèncial de la Generalitat de Catalunya.
Aquesta recomanació parla sobre el tractament analgèsic parenteral.
Ens recomana que sempre que sigui factible, per al control de dolor, cal escollir el tractament no parenteral com a primera elecció.
I ens recorda que l'ús innecessari de tractament analgèsic parenteral per al control de dolor associa més riscos de complicacions evitables per al pacient,
especialment quan existeix una alternativa analgèsica amb bona efectivitat i millor seguretat, com poden ser les vies orals o tòpiques.
A la pràctica clínica fem servir molt sovint la via intramuscular, perquè creiem erròniament que a la via oral els fàrmacs s'absorbiran més lentament o no amb la seva totalitat.
Això no és cert. Per exemple, en el paracetamol, en solucions aqüoses, aquest paracetamol s'absorbeix ràpidament i gairebé totalment per via oral.
Cal tenir present que la via intramuscular té riscos inherents en ella mateixa, com poden ser els abscessos o en casos molt rars de fasciïtis necrosant.
Evidentment, aquesta recomanació de l'Essèncial no ve pas sola.
També en les 15 recomendaciones de No Hacer, la Sociedad Española de Medicina de Família y Comunitaria també ens recomanen no fer servir la via parenteral si disposem d'opcions igualment eficaces per via oral.
Per tant, ja ho sabeu, amb pacients amb dolor no es recomana el tractament parenteral com a primera elecció.
