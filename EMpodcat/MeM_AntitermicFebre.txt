Menys és Més, la secció de bones pràctiques de l'EMPodCat.
En el Menys és Més d'aquest episodi parlarem del tractament de la febre d'origen infecciós en pacients hospitalitzats.
És de la campanya Choosing Wisely publicat el maig del 2020.
Ens expliquen per què creiem que és necessari tractar la febre en una infecció.
Doncs primer per alleugerir els símptomes relacionats o acompanyants, el mal de cap, els calfreds, la sudoració, les artromiàlgies.
També tractem amb antitèrmics perquè creiem que la febre és inherentment nociva per l'organisme
i perquè creiem que el fet de tractar la febre contribueix a combatre la infecció
i també perquè, al treure la febre, reduïm la demanda metabòlica i, per tant, la sobrecàrrega cardiovascular.
Però això, possiblement, no sempre és així, perquè la febre, possiblement, és beneficiosa.
Sabem que enlenteix la replicació dels bacteris patògens,
potencia els antibiòtics, millorant la seva activitat i potencia el sistema immunitari.
A més a més, sabem que els antitèrmics, per si mateix, no indueixen millores significatives,
per exemple, en la mortalitat, en pacients infectats.
I perquè sabem que els antitèrmics tenen efectes perjudicials,
ja siguin els AINEs o el paracetamol sobre la insuficiència renal o hepàtica
o pel fet de contínuament estar monitorant els pacients, mirant la temperatura,
que els despertem per la nit, i això, en pacients grans,
pot estar relacionat amb insomni, amb deliri, amb caigudes,
i això requereix medicaments, intervencions,
allarguen l'estada hospitalària, errors de medicació, polifarmàcia, etc.
Les recomanacions que ens donen és no prescriure antitèrmics condicionats només a la febre.
Per tant, només tractar la febre amb medicaments antitèrmics
per aquells símptomes relacionats amb la febre, maldecap, calfreds,
o en nens, la irritabilitat, o amb malestar, o que no mengin,
o tractar la febre també en aquests pacients que tenen una inestabilitat hemodinàmica
per reduir la sobrecàrrega metabòlica que provoca la febre i per tant disminuir la sobrecàrrega cardiovascular.
Només per a aquestes dues situacions hauríem de donar antitèrmics per a tractar la febre.
