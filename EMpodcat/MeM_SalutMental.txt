Menys és Més, la secció de bones pràctiques de l'EMPodCat.
Al Menys és Més d'aquest episodi de l'EMPodCat, i aprofitant que el dia 10 d'octubre va ser el Dia Mundial de la Salut Mental,
hem escollit un document de la SEMFIC, publicat el maig de 2023, que és un document que es diu No hacer en salud mental.
Recordem que aquestes recomanacions de no fer són indicacions per abandonar una pràctica clínica que té escàs valor.
Escàs valor vol dir que no aporten cap benefici pels pacients, o que els posa en risc de patir algun dany,
o que poden suposar algun malbaratament de recursos, siguin sanitaris o socials.
Aquesta recomanació de No hacer en salud mental de la SEMFIC és un document de 38 pàgines en el qual hi ha 15 recomanacions.
Cada recomanació és una pàgina o una pàgina i mitja, que s'explica molt bé amb detall exactament a què es refereixen,
i al final de cada una de les recomanacions hi ha 3 o 4 referències bibliogràfiques, per si vols acabar d'ampliar cada una d'elles.
Són recomanacions molt lògiques, que ja les sabem, però que val la pena recordar-les.
Us en descric algunes de les que ens recomanen.
Per exemple, no posar etiquetes o no posar un diagnòstic de forma inicial a un pacient que consulta per un problema
o un malestar emocional que pot formar part de la vida quotidiana,
doncs no posar un diagnòstic, perquè posar un diagnòstic implica diagnòstics alternatius, proves complementàries, tractaments,
i això de vegades pot ser perjudicial.
O per exemple, no minimitzar els símptomes de salut mental en població infanto-juvenil,
o per exemple, no obviar en l'anamnesi el consum de substàncies, de tòxics,
en persones que consulten per problemes de salut mental,
o no ometre l'abordatge de la ideació suïcida amb qualsevol persona que consulta urgències per clínica o símptomes depressius,
o per exemple, no diagnosticar un problema de salut mental sense abans haver descartat una causa orgànica.
I ja finalitzant, per exemple, no subestimar el risc cardiovascular augmentat que tenen tots aquells pacients que prenen antipsicòtics.
I finalment, no desprescriure antidepressius a una persona que l'ingressem a planta per algun problema i pren antidepressius,
no oblidar d'afegir-ho a la seva prescripció a planta per evitar el síndrome de discontinuació.
Això són algunes d'aquestes 15 recomanacions que ens recomana la SEMFIC en el seu document de No hacer en salud mental.
Moltes gràcies!
