Menys és més, la secció de bones pràctiques de l'EMpodcat.
En aquest apartat del Menys és més de l'EMpodcat m'agradaria parlar aquesta vegada
sobre una iniciativa del Servei Navarrès de Salut, Osasunbidea
que es diu iniciativa MAPAC.
MAPAC fa referència a "mejorar la adecuación de la práctica asistencial y clínica"
i concretament en aquest cas parlen de l'ús de l'albúmina
en diferents indicacions. És una revisió que fan el 2020
i la fan perquè van veure que a partir de l'any 2019
havia augmentat un 40% l'ús de l'albúmina.
Recordem que l'albúmina és un hemoderivat i per tant és un bé escàs i molt valuós.
En aquest document parlen de moltes indicacions de l'albúmina
però ens centrarem ara en una que utilitzem molt a urgències
que és la paracentesi abdominal evacuadora
en pacients amb hepatopatia crònica que tenen una ascites.
En pacients  que tenen una ascites important,
un grau 3, que és una marcada distensió abdominal,
hi ha una reducció del volum sanguini efectiu
i això pot provocar una disfunció circulatòria important
i això pot afectar la supervivència del pacient,
motiu pel qual una vegada feta una paracentesi abdominal amb grans volums
acostumem a posar l'albúmina per intentar pal·liar aquests efectes adversos.
Les conclusions que arriben en aquesta revisió bibliogràfica
que fa el Sistema Navarrés de Salut és que l'evidència científica és molt baixa,
hi ha molt poca evidència i està molt poc clar
que realment sigui beneficiosa l'albúmina en aquestes indicacions,
sobretot pel que fa a la mortalitat i per altres efectes adversos
com és ara la insuficiència renal o altres complicacions a nivells hepàtiques
o la hiponatrèmia.
No està gens clar que sigui beneficiós.
Tot i així reconeixen que les guies recomanen
que quan hi hagi una extracció de més de 5 litres d'ascites
fem una administració d'albúmina.
Per tant, les recomanacions finals que fa aquesta iniciativa MAPAC
és que en paracentesis abdominals evacuadores de més de 5 litres
administrem 6-8 grams d'albúmina per cada litre de líquid ascític extret.
En paracentesis de menys de 5 litres no s'hauria de fer de forma sistemàtica,
excepte que siguin pacients amb ascites d'alt risc.
