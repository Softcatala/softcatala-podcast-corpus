Menys és Més, la secció de bones pràctiques de l'EMPodCat.
El Menys és Més d'aquest episodi és una campanya del Choosing Wisely,
de la Junta Americana de Medicina Interna, de la sèrie Things we do for no reason.
En concret, és una recomanació que ens parla de les indicacions
de demanar un sediment d'orina i cultius en ancians que es presenten a urgències amb deliri.
Ens parlen que les infeccions d'orina només són un 25% de totes les infeccions que tenen els ancians
i que només un 30% d'aquestes infeccions cursen amb deliri.
I que, per tant, el deliri és un signe molt inespecífic d'infecció d'orina,
que cal pensar en altres causes molt més freqüents i molt més greus, potencialment greus,
de deliri en un pacient ancià.
La revisió qüestiona l'associació entre infecció d'orina i deliri.
De fet, a urgències, moltes vegades, i aquest és el problema que se'l vol centrar aquesta revisió,
és que associem infecció d'orina amb deliri perquè, en lloc de tenir en compte el diagnòstic d'infecció d'orina,
normalment estem parlant de la bacteriúria asimptomàtica,
és a dir, un sediment patològic o un cultiu patològic en absència de clínica compatible.
Aleshores, les recomanacions que ens fa aquesta recomanació del Choosing Wisely
és: en les indicacions de sediment d'orina i cultiu en pacients ancià i deliri
són aquells pacients que es presenten amb simptomatologia local d'infecció d'orina,
és a dir, disúria,  pol·laciúria, urgència miccional, dolor suprapúbic o punyopercusió positiva,
o clínica d'infecció sistèmica, és a dir, pacient amb febre, leucocitosi o inestabilitat hemodinàmica.
Per tant, en aquell pacient sense aquests signes locals o sistèmics d'infecció severa,
no demanem sediment ni cultiu.
Per contra, sí que ens hem d'assegurar que fem una bona anamnesi,
que coneixem l'estat basal del pacient, que fem una exploració física i neurològica acurada,
que demanem proves complementàries fent un diagnòstic diferencial de les possibles causes d'aquest deliri,
i sobretot fem un maneig dels factors de risc modificables de deliri,
per exemple, els factors ambientals, la deprivació del son, medicació, immobilització i dèficits sensitius.
