Menys és Més, la secció de bones pràctiques de l'EMPodCat.
El menys és més d'aquest episodi forma part de la col·lecció Less is More de la revista JAMA, és un article publicat al JAMA el 2014,
el qual tenia l'objectiu d'identificar o de fer una llista de cinc proves, tractaments o decisions que es prenen a urgències amb molta freqüència, que tenen un cost significatiu i que tenen poc o cap benefici per als pacients.
Això ho van fer a través d'un procés de consens d'un grup d'experts i després amb una enquesta que es va fer a 283 professionals de sis serveis d'urgències d'Estats Units.
Les cinc recomanacions que van donar són:
Una, no demanar tomografies computades de columna cervical en pacients que han tingut un traumatisme i que no compleixen els criteris de NEXUS ni de la regla canadenca de la columna per demanar una tomografia computada.
Després, no sol·licitar una tomografia computada per diagnosticar un embolisme pulmonar sense abans haver estratificat el risc d'aquest embolisme, sigui la puntuació de Ginebra revisada o els criteris de Wells o amb l'ajuda del dímer-D.
Després, no sol·licitar una ressonància magnètica de columna lumbar en pacients amb dolor lumbar sense característiques d'alt risc.
Això ja ho fem perquè és molt difícil demanar una ressonància urgent a urgències, i menys per aquest motiu.
Després, no sol·licitar una tomografia computada cranial en pacients amb un traumatisme cranial lleu que no compleixin els criteris de New Orleans o de la regla canadenca de tomografia computada. Això ja ho fem.
I no sol·licitar estudis de coagulació en pacients sense una hemorràgia o sense una sospita d'una coagulopatia... que la sospitem.
Altres recomanacions era no demanar hemocultius en infeccions cutànies o en infeccions del tracte urinari o de pielonefritis sense una sèpsia.
També, no receptar antibiòtics de marca en diferents pneumònies, en infeccions de tracte urinari o en cel·lulitis, sinó que féssim servir genèrics.
Després, no administrar antibiòtics endovenosos en pacients que no estan crítics i que toleren la via oral.
I finalment, no fer radiografies de tòrax de cribratge a pacients que ingressen a planta.
I això és tot pel menys és més d'aquest episodi.
