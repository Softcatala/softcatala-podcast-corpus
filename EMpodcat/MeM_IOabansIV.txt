Menys és Més, la secció de bones pràctiques de l'EMpodcat.
I en aquest episodi del Menys és Més us portaré una iniciativa,
en aquest cas és el Choosing Wisely Canada,
és una recomanació que ve de l'Associació Canadenca d'Infermeres
i de l'Associació Canadenca d'Infermeres de Cures Intensives.
Doncs llencen un paquet de cinc recomanacions, jo em quedo amb aquesta.
No intenteu repetidament accessos intravenosos
durant un esdeveniment de risc vital quan l'accés intraossi és accessible.
Ens diuen que en situacions d'emergència els accessos intravenosos
poden ser difícils d'obtenir, ja ho sabem això,
que sovint les infermeres perdem molt temps intentant inserir vies perifèriques
i que a vegades fins i tot es comencen a inserir catèters venosos centrals,
però que si l'accés intraossi és accessible és molt més ràpid i molt més segur
si es fa per personal entrenat.
Ens donen diverses fonts, aquestes recomanacions no ho he dit,
és una recomanació del juliol de 2020 i que per mi crec que encara és ben vigent.
Recordeu, si no hi ha manera de "pillar" una via perifèrica ràpid, anem a la intraòssia.
En aquesta llista hi ha altres recomanacions,
hi ha una llista de cinc recomanacions que també són interessants.
No poseu ni deixeu posat un catèter urinari sense una indicació acceptable.
No fem servir benzodiazepines per tractar el deliri.
No fem servir com a primera instància les contencions mecàniques
per evitar que la gent se'ns extubi o s'arrenquin coses.
I per últim, no... mira, lliga amb la recomanació del Menys és Més que vaig fer en no sé quin episodi.
Que no allarguem l'ús de les vies perifèriques o centrals
sense una reavaluació diària si són necessàries o no.
Doncs això, Choosing Wisely Canada,
les recomanacions de l'Associació Canadenca d'Infermeres
i de l'Associació Canadenca d'Infermeres de Cures Intensives.
