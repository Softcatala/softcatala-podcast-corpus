Menys és Més, la secció de bones pràctiques de l'EMPodCat.
Al Menys és Més d'aquest episodi parlem d'un problema de salut pública mundial,
que són les resistències bacterianes.
I diem que és un problema de salut pública mundial,
perquè així ens ho diu l'OMS, per dos motius.
Perquè es calcula que el 2050 es produiran el mateix nombre de morts
per càncer que per les resistències bacterianes
i per l'impacte econòmic mundial, que serà de 100 bilions de dòlars anualment.
Aleshores, per reduir aquest impacte de les resistències bacterianes,
una opció que pot ajudar-hi és la prescripció diferida d'antibiòtics
en les infeccions respiratòries.
I per això us recomanem una revisió sistemàtica de la Cochrane,
que podeu llegir a la pàgina web de la Cochrane iberoamericana, que està a Barcelona,
i que podeu llegir un resum extens en castellà,
que parla d'això, de la prescripció diferida d'antibiòtics en infeccions respiratòries.
És a dir, en aquests casos de sinusitis, otitis, faringitis, bronquitis,
que en algunes ocasions, o en moltes ocasions, de forma incorrecta donem antibiòtics,
doncs en lloc de donar-li antibiòtics, fer una prescripció diferida.
És a dir, fer la prescripció i dir-li al pacient que no es prengui l'antibiòtic encara
i que se'l prengui d'aquí dos o tres dies en cas que no millori.
Però que en cas que noti certa millora i que la cosa vagi millor,
aquella prescripció la guarda i no cal que la vagi a buscar ni es prengui l'antibiòtic.
Això es va estudiar en una revisió de la Cochrane, que es va publicar a l'agost del 2022,
i és una revisió que inclou 12 assajos clínics amb 4.000 pacients
amb aquestes infeccions respiratòries,
i les conclusions van ser que el nivell d'intensitat i la duració dels símptomes
és la mateixa facis el que facis, li donis l'antibiòtic de forma immediata, no n'hi donis, o facis una prescripció diferida.
I la satisfacció del pacient augmenta.
I en cas de fer la prescripció diferida comparat amb la prescripció immediata d'antibiòtics,
reduïm el consum d'aquests antibiòtics.
Per tant, una de les recomanacions que fem a través de l'EMPodCat,
seguint aquesta revisió sistemàtica,
és fer la prescripció diferida d'antibiòtics en pacients que tenen infeccions respiratòries.
