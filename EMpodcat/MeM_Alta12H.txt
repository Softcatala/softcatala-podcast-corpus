Menys és Més, la secció de bones pràctiques de l'Empotcat.
El Menys és Més d'aquest episodi és una recomanació de la sèrie Things we do for no reason,
que forma part del moviment Choosing Wisely, publicat al Journal of Hospital Medicine l'abril del 24.
i ens parla sobre les altes hospitalàries abans de migdia.
Aquestes altes, com a mesura per a millorar el flux hospitalari i alleugerir la congestió dels serveis d'urgències.
Els autors destaquen que l'evidència existent sobre l'eficàcia d'aquesta intervenció és insuficient.
Hi ha pocs estudis, els resultats són heterogenis i les conclusions són poc generalitzables als hospitals comarcals,
perquè molts d'aquests estudis són unicèntrics i en hospitals de referència.
Hi ha estudis que sugereixen que aquesta mesura pot no comportar millores significatives en la durada de l'estada global dels pacients en l'hospital.
A més, la iniciativa pot augmentar les readmissions dels pacients donats alta,
augmentar l'esgotament professional per a la sobrecarrega i la pressió durant aquests períodes
i és una manca d'oportunitats docents, per exemple per als residents,
on es faran durant aquests períodes menys sessions clíniques i les visites als pacients menys dedicades a la formació.
Els estudis on es demostra el benefici d'aquesta intervenció incorporaven tot un reguitzell de mesures per a facilitar aquestes altes hospitalàries abans de migdia.
Per exemple, augment dels professionals dedicats a les altes, a l'assistència dels pacients
durant aquests períodes i ajudes en les tasques burocràtiques a l'alta.
Als estudis on no hi havia totes aquestes co-intervencions, les altes hospitalàries abans de migdia no demostraven cap benefici concret.
Recomanen no centrar-se només a aconseguir aquesta mesura arbitrària, sinó centrar-se en les necessitats individuals del pacient
i en preparar i planificar amb temps aquestes altes.
I, sobretot, ajudar-se de models matemàtics que tenen en compte moltes variables 
i que ens poden ajudar a decidir quins pacients i quan podem donar-los d'alta hospitalària de forma segura.
Per tant, cal qüestionar-se i replantejar-se aquestes altes hospitalàries abans de migdia com una eina
per a descongestionar el servei d'urgències de forma eficient, segura i beneficiosa per als pacients.
