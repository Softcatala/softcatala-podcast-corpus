Menys és Més, la secció de bones pràctiques de l'EMPodCat.
En aquest episodi de l'EMPodCat us volem presentar una iniciativa
del Things we do for no reason de la campanya Choosing Wisely
publicada en el Journal of Hospital Medicine el gener del 2024.
I ens parlen de la indicació de fer un electrocardiograma basal
en aquells pacients adults ingressats amb una hiperpotassèmia lleu, 5-6.
Ens expliquen que l'electrocardiograma no és una eina ni sensible ni específica
per ajudar-nos en el maneig d'aquests pacients.
Ens diu que un pacient pot tindre uns canvis elèctrics
suggestius d'hiperpotassèmia i tranquil·lament pot tindre un potassi normal.
I al revés, un pacient amb una hiperpotassèmia fins i tot moderada, de 6,5-7,
pot anar tranquil·lament amb un electro normal.
Per tant, ens recomanen que en aquells pacients amb hiperpotassèmia ingressats
per alguna altra causa, però que té un potassi de 5-6, no cal fer un electro basal.
Només cal mesures per reduir el potassi en sang
i controls en sang de potassi per veure si això es va corregint.
En pacients que tenen risc que aquest potassi en sang augmenti molt ràpidament,
per exemple, acidosi metabòlica aguda, administració de succinilcolina,
rabdomiòlisi, cremades importants, síndrome de lisi tumoral,
transfusions massives, insuficiència renal aguda,
o que a més a més del potassi hi hagi una hipermagnesèmia,
una hipocalcèmia o un infart de miocardi,
en aquests pacients que a més a més tinguin un potassi de 5-6,
tampoc cal un electrocardiograma basal, només un monitoratge cardíac continu
i les mesures per baixar el potassi i controls en potassi en sang.
I només aquells pacients amb un potassi per sobre de 6,
és a dir, una hiperpotassèmia moderada, sí que cal fer un electrocardiograma basal,
perquè si té canvis característics d'una hiperpotassèmia,
aquests sí que són candidats d'administrar, per exemple, gluconat càlcic.
La resta dels casos no cal cap mena d'electrocardiograma.
Això és el que ens recomana aquesta iniciativa que us presentem en aquest episodi.
