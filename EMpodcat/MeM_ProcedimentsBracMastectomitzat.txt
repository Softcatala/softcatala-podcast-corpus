Menys és Més, la secció de bones pràctiques de l'EMPodCat
Per aquest Menys és Més parlarem d'una iniciativa MAPAC,
aquestes iniciatives de millora de l'adequació de la pràctica assistencial i clínica,
del Servei Navarrés de Salut, l'Osasunbidea, del 2023.
És un informe que es titula "Seguridad de la realización de procedimientos médicos
en la extremidad superior ipsilateral de pacientes con mastectomia."
Aquesta és una situació en la que ens trobem habitualment,
quan hem de fer algun procediment, com ara una venipunció
o fins i tot una presa de pressió arterial a pacients a qui s'ha fet una mastectomia,
especialment si se'ls hi ha fet un buidament ganglionar.
En aquest informe revisen la literatura existent,
que no sembla mostrar relació entre la realització de procediments com els esmentats
i l'aparició de linfedema.
I basant-se en aquestes dades, ens fan les següents recomanacions en aquest informe.
Primer, tenir en compte l'opinió del pacient, l'estat previ de l'extremitat i l'historial de complicacions.
En segon lloc, prioritzar el braç contralateral si la mastectomia és unilateral,
però fer servir el braç del mateix costat si el contralateral presenta dificultats.
És a dir, si és molt difícil punxar el braç contralateral,
doncs no hi ha problema en punxar l'ipsilateral.
En cas que la mastectomia sigui bilateral,
és preferible fer servir qualsevol de les extremitats superiors abans que les inferiors.
En absència de linfedema previ, la punció del braç ipsilateral no comporta cap risc addicional
i cal tranquil·litzar els pacients si fa falta.
I sobretot, una cosa evident, cal tenir especial cura amb la asèpsia i realització del procediment.
Per tant, ja ho sabeu, si és necessari,
podem fer servir el braç del costat mastectomitzat si cal fer algun procediment
com ara una venòclisi, una venipunció o una presa de pressió arterial.
